---
title: "Om oss"
date: 2021-03-27T17:13:19+01:00
header_menu: true
weight: 7
---

Opprop for en rettferdig boligpolitikk er et nettverk av organisasjoner som på ulike måter engasjerer seg for et retningsskifte i norsk boligpolitikk. Siden desember 2020 har vi samarbeidet om å utarbeide felles brede krav der hovedbudskapet er at bolig først og fremst skal være et hjem og en rettighet. Vi har derfor fokusert på alternativer som kan gi rimeligere boliger og tryggere boforhold for alle. 

![Gruppebilde foran en blokk i Oslo](/images/bilde_om_oss.jpg)

*Representanter fra de ulike tilsluttede organisasjonene. Fra venstre: Judith Henriksson (Spire), Ingunn Gjerstad (LO Oslo), Ole Pedersen (Tøyen Boligbyggelag), Sofie Ringdal (Spire), Einar Hagness (Attac), Cathrine Skårn (Leieboerforeningens lokallag for kommunale leieboere), Ermal Veliqi (Jussbuss)*

Vil din organisasjon slutte seg til nettverket, eller har du spørsmål om oppropet? Ta kontakt med sofie@spireorg.no. 
